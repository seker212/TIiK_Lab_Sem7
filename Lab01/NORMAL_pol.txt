"Pierwszaki" nie dożyły WF-u. Gwiazda tenisa przeżyła najkrwawszą strzelaninę w historii Wielkiej Brytanii
13 marca 1996 r. to dzień, który Brytyjczycy najchętniej wymazaliby z kart swojej historii. Właśnie wtedy Thomas Hamilton dokonał najkrwawszej strzelaniny w dziejach kraju. Mężczyzna za swój cel obrał szkołę podstawową w Dunblane, tę samą, do której uczęszczał wówczas Andy Murray.

Michał Grzela
1,1 tys.
Wczoraj, 23:06
Ten tekst przeczytasz w 5 minut
Lubię to
Udostępnij przez
 Facebook
 
 Twitter
 E-mail
 
 Kopiuj link 
 Andy Murray (Daily Mirror)Andy Murray (Daily Mirror) - Clive Brunskill / Getty Images
13 marca 1996 r. w szkole w Dunblane doszło do najkrawszej strzelaniny w historii Wielkiej Brytanii. Thomas Hamilton zabił 17 osób, w tym 16 dzieci
W tym samym czasie w szkole przebywał jeden z najlepszych tenisistów XXI w., Andy Murray. Rodzina Murrayów znała sprawcę, a sam Andy uczęszczał w dzieciństwie na zajęcia prowadzone przez Thomasa Hamiltona
Murray bardzo rzadko wraca do wydarzeń z Dunblane. Przychodzi mu to z ogromną trudnością, czego dowodem są łzy w trakcie jednego z wywiadów
Mimo bardzo przykrych doświadczeń Andy Murray regularnie odwiedza Dunblane. To tu wziął ślub i świętował pierwsze zwycięstwo w Wielkim Szlemie
Więcej takich tekstów znajdziesz na stronie głównej Onetu
Tragiczne w skutkach wydarzenia, do których doszło w szkockim miasteczku, rozegrały się w godzinach porannych. Kwadrans po 8:00 Thomas Hamilton umył samochód i wyruszył ze swojej posesji w Stirling do oddalonego o pięć mil Dunblane. Podróż pod miejscową szkołę podstawową zajęła mu kilkanaście minut.

Dalsza część artykułu pod wideo:


"Pierwszaki" nie dożyły WF-u

REKLAMA
Zanim o 9:30 Hamilton wszedł do budynku, przeciął kable od słupa telegraficznego. Gdy znalazł się w środku, udał się do północno-zachodniego skrzydła placówki. Tam znajdowały się toalety i sala gimnastyczna. Uwagę mężczyzny zwróciło przede wszystkim drugie z pomieszczeń.

Kilka minut wcześniej na wspomnianej sali gimnastycznej pojawili się uczniowie klas pierwszych. Lada chwila mieli rozpocząć zajęcia z wychowania fizycznego. Nikt nie przypuszczał, że nie tylko do tego nie dojdzie, ale dla części z nich będą to ostatnie momenty w ich krótkim życiu.

W drzwiach sali nagle pojawił się Hamilton. Był uzbrojony. Miał przy sobie dwa pistolety Browning HP kalibru 9mm, dwa rewolwery Smith & Wesson M19, a także 743 sztuk amunicji.

5-letnie ofiary

Pierwszy strzał na sali gimnastycznej padł w kierunku Elieen Harrild, nauczycielki WF-u, która stanęła na drodze Hamiltona. Kobieta została postrzelona, ale przeżyła, co z perspektywy czasu okazało się niezwykle istotne. Pod opieką rannej Harrild kilkoro dzieci, które ucierpiały na skutek działań napastnika, zdołało schować się w innym pomieszczeniu. Niestety, nie wszyscy mieli tyle szczęścia.

Po postrzeleniu Harrild Hamilton oddał pierwsze strzały do dzieci. Na tym nie poprzestał. Cała sala gimnastyczna zamieniła się w miejsce egzekucji. Choć strzały Hamiltona nie były specjalnie precyzyjne, a niekiedy nawet zupełnie losowe, dosięgały kolejnych pierwszoklasistów. Łączna liczba ofiar zatrzymała się na 17. Wśród nich znajdowała się ciężarna nauczycielka, Gwen Mayor, a także piętnastu 5-latków i jeden 6-latek.

Zobacz też: Piłkarz stracił głowę i męskość. Zazdrosny biznesmen nie miał dla niego litości
Osób, które zginęły z ręki Hamiltona, mogło być dużo więcej. W pewnej chwili do sali gimnastycznej zajrzał zaniepokojony dziwnymi odgłosami uczeń siódmej klasy. Napastnik próbował go zastrzelić, ale ostatecznie udało mu się go jedynie zranić odłamkami szkła z drzwi, w które trafiła kula.

REKLAMA
Hamilton przez okno strzelił także do mężczyzny, który znajdował się na lokalnym placu zabaw. Tym razem chybił i postanowił opuścić salę gimnastyczną przez wyjście ewakuacyjne. Gdy to uczynił, postrzelił pracownicę szkolnej biblioteki, a następnie obrał na swój celownik odseparowaną od głównego budynku tzw. przenośną klasę.

Nauczycielka, która prowadziła wówczas zajęcia w tej klasie, zauważyła Hamiltona. Natychmiast kazała uczniom schować się pod ławkami lub w innymi miejscu, w którym będą bezpieczni. Ta decyzja uratowała im życie. Hamilton oddał bowiem serię strzałów, ale ucierpiały jedynie mało istotne przedmioty. Jedna z kul zahaczyła krzesło, na którym jeszcze przed chwilą siedział uczeń szkoły w Dunblane.

5 minut masakry

Nieudany atak na klasę zniechęcił Hamiltona do kontynuowania krwawej masakry. Mężczyzna wrócił na salę gimnastyczną, gdzie postanowił odebrać sobie życie. Włożył więc lufy obydwu swoich rewolwerów do ust, wycelował w podniebienie i wystrzelił po raz ostatni.

Od jego wejścia do szkoły do tego momentu minęło zaledwie pięć minut. 300 sekund, w których trakcie Hamilton pozbawił życia 17 niewinnych ludzi.

"Dzieci śpiewały piosenki"

Blisko centrum tragicznych znajdował się Andy Murray. O tym, że przyszłemu liderowi światowego rankingu ATP udało się przeżyć, zadecydowała czujność jego opiekunów. Jak wynika ze wspomnień Judy Murray, potrafili oni zachować zimną krew w naprawdę trudnych okolicznościach.

Klasa Andy'ego była w drodze na salę gimnastyczną. Byli tak blisko tragedii. Usłyszeli hałas i ktoś poszedł sprawdzić, co się dzieje. Gdy wrócili, kazali wszystkim dzieciom iść do gabinetu dyrektora i wicedyrektora. Wszyscy mieli usiąść pod oknami. Śpiewali razem piosenki - opowiadała mama tenisisty kilka lat temu w rozmowie z "Radio Times".
W marcu 1996 r., gdy do kolejnych zakątków miasta docierały wieści na tematu ataku w szkole, Judy Murray nie miała prawa wiedzieć, czy z jej dziećmi wszystko w porządku. Z dziećmi, ponieważ oprócz Andy'ego podstawówkę w Dunblane kończył również dwa lata starszy Jamie.

Podobnie jak młodszy brat, Jamie został fantastycznym tenisistą z tą różnicą, że jego zwycięstwa w turniejach wielkoszlemowych przypadły na rywalizację w grze podwójnej. Wtedy jednak nikt nie myślał o sportowej karierze. Sytuacja była bardzo napięta, charakteryzowała ją niepewność. Judy Murray doświadczyła tego na własnej skórze.

Jechałam na miejsce i myślałem o tym, że być może już nigdy nie zobaczę swoich dzieci. Na ulicach było mnóstwo samochodów. Wszyscy chcieli się dostać do szkoły. Zdenerwowałem się, krzyczałam, żeby zeszli mi drogi. W końcu wysiadłam z samochodu i ostatnie ćwierć mili przebiegłam na własnych nogach - wspominała kobieta.
Znajomy mordercą

REKLAMA
Judy Murray dodała również, że Thomas Hamilton nie były jej obcy. Jako dziecko Andy chodził do klubów dla dzieci prowadzonych przez sprawcę masakry, a ona sama kilka razy podwoziła go na stację kolejową.

Tenisista potwierdził słowa matki, zabierając głos w sprawie tragedii w Dunblane w trakcie kręcenia "Andy Murray: Resurfacing", dokumentu o samym sobie. Szkot nie był jednak w stanie z nikim o tym rozmawiać. Mimo początkowych niechęci, z własnej inicjatywy nagrał specjalną wiadomość na ten temat i przekazał ją reżyserce.

- Jestem przekonany, że dla każdego dziecka byłoby to bardzo trudne z wielu powodów. Sam fakt, że znaliśmy tego gościa. Chodziliśmy do jego klubów dla dzieci, był w naszym samochodzie, podwoziliśmy go też na stację kolejową - mówił Murray.

Ataki paniki, cierpienie, łzy. Andy Murray nigdy nie zapomniał o Dunblane

W momencie ataku na jego szkołę Andy Murray miał zaledwie 9 lat. Mama zawodnika przekonywała, że szybko poinformowała obu synów o tragicznych wydarzeniach, ale ze względu na wiek nie rozumieli oni całkowicie powagi sytuacji.

Andy miewał później napady lękowe, nawet w trakcie gry w tenisa. Dyscyplina okazała się jednak jego lekarstwem na ból.

W tym czasie - po ataku, rozwodzie rodziców i wyprowadzce brata z domu - mniej więcej przez rok miałem napady lękowe. Dawały o sobie znać, gdy grałem w tenisa. Kiedy rywalizowałem, miałem poważne kłopoty z oddychaniem - podzielił się z kibicami Murray.
- Ze swojej perspektywy mogę powiedzieć, że tenis okazał się dla mnie swego rodzaju ucieczką ze względu na to, jak wiele rzeczy w sobie dusiłem - dodał.

Jakakolwiek wzmianka na temat wydarzeń z Dunblane sprzed ponad 25 lat jest trudna dla Murraya. Przy realizacji wspomnianego wyżej dokumentu doświadczony tenisista zdecydował się sam nagrać swoją wypowiedź, ponieważ wiedział, jak może skończyć się rozmowa z drugą osobą. W 2013 r. podczas tworzenia we współpracy z BBC innego dokumentu - "Andy Murray: The Man Behind the Racquet" - nie potrafił powstrzymać łez.

- Nie masz pojęcia, jak trudne jest coś takiego, a no domiar tego wszystkiego wraz z upływem czasu zaczynasz rozumieć, do czego naprawdę doszło. Dopiero kilka lat temu zacząłem bardziej przyglądać się tej sprawie, ponieważ podświadomie nie chciałem wiedzieć - tłumaczył dziennikarce BBC zapłakany Murray.

REKLAMA
23-letni bokser musiał stanąć do walki z niedźwiedziem. Zwierzę nie przeżyło
Trauma nie przeszkodziła w osiągnięciu sukcesu

Pomimo tak bolesnego i traumatycznego przeżycia w dzieciństwie Murray, choć wciąż aktywny zawodowo, już teraz kwalifikuje się do grona legend męskiego tenisa. Wystarczy spojrzeć na listę jego sukcesów.

Murray ma na swoim koncie tak wiele triumfów, że nie sposób w kilku zdaniach wymienić wszystkie co do jednego. Te najważniejsze to trzy wygrane turnieje Wielkiego Szlema, dwa złote medale olimpijskie oraz jedenaście zwycięstw w turniejach rangi Masters. Poza tym, pod koniec 2016 r. Murray został pierwszym brytyjskim liderem światowego rankingu ATP. Część osiągnięć tenisita ze Szkocji świętował wraz z kibiciami w Dunblane. W tym miasteczku wziął również ślub.

Ostatnie lata nie należą jednak do najlepszych w wykonaniu Murraya. Duże znaczenie w jego gigantycznym spadku w tenisowej hierarchii miały kontuzje. Aktualnie Szkot jest 172. w oficjalnym rankingu. Mimo to nadal potrafi zachwycać kibiców. We wtorek 19 października Murray pokonał Amerykanina Tiafoe 7:6(2), 6:7(7), 7:8(8) w najdłuższym trzysetowym meczu 2021 r. Ich pojedynek trwał 3h 46 min.

Kulisy i konsekwencje masakry w Dunblane

Jeśli chodzi o samą tragedią w Dunblane, Wielka Brytania żyła całą sprawą jeszcze przez kilka dobrych miesięcy. Przypomniano, że Thomas Hamilton przestał pracować z dziećmi jako lider lokalnej drużyny skautów przez wzgląd na poważne skargi dotyczącego jego osoby. Mężczyzna miał fotografować rozbierających się chłopców oraz zmusić dwóch innych do przespania się obok niego w ciężarówce.

Hamilton w prywatnych notatkach narzekał natomiast, że plotki rozsiewane przez ludzi doprowadziły do upadku jego sklepiku osiedlowego 1993 r. Sprawca masakry w Dunblane żył w przekonaniu, że spisek przeciwko niemu uknuli razem królowa Elżbieta II oraz jeden z posłów do parlamentu.

Bardziej niż osobowość Hamiltona ludzi w Wielkiej Brytanii interesowała jednak inna kwestia. Konkretnie rzecz ujmując: chodziło o dostęp do broni. Dziewięć lat wcześniej, po masakrze w Hungerford, zakazano cywilom legalnego posiadania broni automatycznej. Po najkrwawszej strzelaninie w historii Wielkiej Brytanii na ludność nałożono kolejne ograniczenie. Z legalnego użytkowania wykluczono pisotety ręczny z wyłączeniem broni jednostrzałowej 22 kalibru.